#  PAC3: Visionant el futur amb les ulleres de Manovich
##  Redescobrint la hibridació. Steam i Discord

Autor: Tomàs Varga

Data: 10/05/2022

![Nens jugant al pong. Autor: Shadowgate. Llicència: cc-by-2.0](https://upload.wikimedia.org/wikipedia/commons/thumb/b/b7/Universum_TV_Multispiel_2006.jpg/1024px-Universum_TV_Multispiel_2006.jpg)
  
##  Plantejament

Recordo quan era petit passar els estius a casa dels meus avis i fer-me un fart de jugar a l’ Amstrad CPC 6128 que tenia el meu tiet.  Amb els meus germans i cosins ens passàvem hores jugant al Camelot, al Prince of Persia, al Gary Lineker, etc. Podria dir que és un record que se m´ha quedat gravat a la memòria, tot i que jo devia tenir 5 o 6 anys. Recordo haver après a posar els disquets que tenia per allà observant-los a ells, tots més grans que jo i també recordo les paraules màgiques que escrivíem perquè sortís el llistat de jocs que hi havia dins aquell disc: run”menu". 

Als estius ens juntàvem tots els cosins, al voltant de l’ordinador i ens barallàvem pel nostre torn. Després, gràcies al meu tiet, un apassionat de les noves tecnologies (només diré que va ser un dels “afortunats” de comprar un Làser disc) van venir d’altres ordinadors i jocs, aventures gràfiques, RPG, Shoot'em up... que van anar evolucionant en el temps però que sempre ens reunien a tots al voltant d’aquella màquina i així passàvem l’estona, jugant junts i parlant entre nosaltres.

Després amb els anys ja va arribar a casa la Master System II amb l’Àlex Kid in Miracle World i llavors va començar l’intercanvi de jocs, però els caps de setmana i els estius, continuàvem anant a casa dels avis, amb la consola sota el braç, i els videojocs ens feien passar les tardes entre somriures.

En aquest assaig intentaré versar sobre dos exemples d’hibridació, que ajunten aquests dos mons, els videojocs i compartir estones amb gent amb els mateixos interessos. Parlarem doncs de la plataforma Steam i de Discord. De com s'han transformat a través de la _softwarització_ fins a convertir-se en híbrids que reuneixen diferents tecnologies.

A més a més, també farem un pas més i descobrirem com aquestes dues plataformes es poden combinar entre elles i també com s'han adaptat gràcies a software de tercers, com OBS, per aparèixer en nous mitjans com twitch o youtube-live, convertint-se en híbrids d'híbrids.

##  Redescobrint la hibridació. Steam

![Logotip Steam. Llicència: CC-BY_SA 3.0](https://upload.wikimedia.org/wikipedia/commons/c/c1/Steam_Logo.png)

### Origens d'Steam
Steam va néixer com a tal l'any 2003. En un inici la plataforma va aparèixer per facilitar el procés d'actualització de jocs, sobretot multijugador, de [Valve Corporation.](https://www.valvesoftware.com/) Coneguda per desenvolupar títols tan mítics com el Counter Strike i el Half Life (Creat per Sierra), de seguida es va adonar que havia d'ampliar el negoci i començar a oferir jocs a través d'aquest servei. Primer va començar pels que es desenvolupaven des de Valve i més endavant van afegir al servei jocs desenvolupats per tercers.

Els inicis d'Steam però no van ser fàcils, en aquella època eren pocs els que apostaven per la venta de jocs en una plataforma digital. Molta gent era reticent a comprar una cosa que no pots tenir físicament a les mans, els jocs es podien piratejar amb certa facilitat i el sector del vídeojoc no estava per la labor. Però el fet de no rendir-se i ampliar a poc a poc les seves capacitats tècniques i oferir diversos mitjans en un sol canal van acabar convencent als desenvolupadors i als usuaris. I segurament amb aquesta acció van salvar els jocs de PC pràcticament de la seva desaparició, en un mercat que s'havia desplaçat en massa cap a les videoconsoles i que ara ha revertit aquesta tendència fins a arribar al millor moment de la seva història.

Un dels punts clau en el seu èxit ha estat  haver creat una comunitat sòlida que comparteix interessos. En aquest punt, 2007 va convertir-se en un any important per Steam, ja que es llança Steam Community, una actualització molt important que  va permetre implementar aquest aspecte, i que els usuaris poguessin intercanviar opinions i comunicar-se entre sí de manera més fàcil des de qualsevol lloc.

![Autor: Valve. Llicència: CC-BY-SA-3.0](https://upload.wikimedia.org/wikipedia/commons/c/cb/New_steam_chat.png?20090301115135)

L'any següent Steam va crear un servei al núvol per a poder desar les partides i els fitxers personalitzats als servidors de l'empresa, això facilitava que els usuaris de la plataforma poguessin accedir a les seves partides des de qualsevol dispositiu, simplement accedint al servei.

#### Un projecte consolidat

Les innovacions tècniques i novetats que Steam implementa des del seu naixement només han fet que el seu creixement sigui vertiginós, fins a convertir-se  en un referent mundial en el món dels vídeojocs i els seus números l'avalen, amb [69 milions de jugadors diaris](https://steamcommunity.com/groups/steamworks/announcements/detail/3133946090937137591) i més de 44.000 títols al seu catàleg s'ha convertit en un dels pals de paller de la indústria seguit molt de lluny per la competència, com Epic Games.

>Diferents formats i tradicions de mitjans es fusionen per oferir una experiència nova i coherent.
Manovich, Lev. (2013). **El Software toma el mando**. Barcelona: Editorial UOC.

Per tant Steam no és sóls un servei online que ven jocs, és una comunitat que comparteix aficions on es pot interactuar en directe mentre es juga, un aplicatiu que ha obert diferents línies, amb l'aparició d'Steam for schools per intentar gamificar l'educació o amb Steam Deck fa el salt a les videoconsoles. És una biblioteca on pots emmagatzemar els teus jocs per temàtiques, on pots compartir amb amics i familiars i un aparador per a desenvolupadors de jocs.

##  Redescobrint la hibridació: Discord

  ![Imatge corporativa de Discord](https://support.discord.com/hc/article_attachments/1500017894801/5.13_Brand_Refresh_Changelog-Header.jpg)

### Origens de Discord

Discord és una plataforma social de missatgeria,  xats de text, xats de veu i de vídeo que va néixer l'any 2015. El més sorprenent és que l'aplicació no es va crear per ser una app de missatgeria instantània, sinó que els seus artífexs, que són desenvoluadors de videojocs, la van crear mentre feien proves del joc [_Fates Forever_](https://www.mmogames.com/game/fates-forever/).  Van descobrir que tenien molts problemes per a què els seus jugadors poguessin interactuar i organitzar-se entre ells a temps real. Així és com van decidir tirar endavant i crear un aplicatiu que permetés de manera segura comunicar-se amb misstages de text i veu (VoIP). En un primer moment, la van integrar al joc que havien desenvolupat però en veure que no en treien rendiment econòmic van decidir tirar endavant i oferir-la com a aplicació de missatgeria, que combina, text, vídeo i veu en un sol lloc.  De seguida es va fer un nom a Reddit, quan els seus usuaris van començar a buscar alternatives als xats IRC i es va convertir en lloc de trobada i l'aplicació favorita pels _gamers_. Que els seus desenvolupadors provinguin del sector ha tingut molt a veure amb aquest ascens ja que s'han anat implementant novetats que han afavorit aquest binomi. _**Maya Anderson. 2019.** DISCORD AND THE HARBORMEN GAMING COMMUNITY._

Un dels punts claus de l'èxit de Discord és la seva versatilitat ja que els seus serveis es poden enllaçar amb molta facilitat amb d'altres ja existents, com per exemple, xarxes socials o Twitch, com veurem més endavant.

>Els híbrids poden centrar-se en noves formes de navegar i interaccionar amb formats de mitjans ja existents. Manovich, Lev. (2013). **El Software toma el mando**. Barcelona: Editorial UOC.

#### Dels videojocs a moltes més utilitats. 

Els creadors de Discord sempre han mostrat en públic la seva passió pel món del videojoc i d'aquí el seu èxit en aquest camp. Però Discord ha fet el salt a moltes més aplicacions i mitjans. A Discord pots trobar servidors i xats de pràcticament qualsevol tema. 

Degut a la pandèmia, Discord s'ha convertit també en una eina utilitzada en el món educatiu en línia. La seva estructura, on es poden crear rols entre els diferents participants, ha permès que moltes institucions hagin pogut continuar amb les seves classes de manera síncrona. Un exemple n'és l'[Escola de Noves Tecnologies Interactives de la Universitat de Barcelona.](https://www.revistas.uneb.br/index.php/faeeba/article/view/13086/9522)

>Els mitjans híbrids s'han convertit en la norma i constitueixen una nova fase essencial de la història dels mitjans.  Manovich, Lev. (2013). **El Software toma el mando**. Barcelona: Editorial UOC.
  
### La importància del software.
Com ja hem dit, Discord i Steam són eines molt versatils i això ha influït positivament en el seu gran creixement. En un dels camps on aquestes aplicacions estan tenint més èxit actualment és en l'Streaming en directe. Les dues aplicacions es poden connectar entre si amb plataformes com Twitch, que està reinventant a marxes forçades el concepte de Televisió en directe que coneixíem fins ara. Gràcies a la utilització de software de transmisió en viu de vídeo com OBS (de codi obert), els usuaris poden crear el seu propi espai en directe, on mesclar en una sola pantalla de sortida, la retransmissió amb els seguidors de Steam i Discord o, fins i tot, integrar els xats o canals de veu. OBS permet integrar i personalitzar l'aparença dels nostres directes, afegir qualsevol text i imatge desde diferents fonts i mostrar-ho al món com nosatres volem,provocant l'efecte d'entrecreuament que descriu Manovich a El Software toma el control.

![Logo Twitch. Autor: Lucas YBT. Llicència: CC-BY-SA 4.0](https://upload.wikimedia.org/wikipedia/commons/thumb/d/dd/LOGO_TWITCH_CAR_JE_LIVE_SUR_TWITCH_ET_J%27AI_60_000_ABONEE.png/240px-LOGO_TWITCH_CAR_JE_LIVE_SUR_TWITCH_ET_J%27AI_60_000_ABONEE.png)

###  Referencies i Bibliografia

* Manovich, Lev. (2013). **El Software toma el mando**. Barcelona: Editorial UOC.
* www.steamcommunity.com
* [«The history of Steam - Natus Vincere Website»](https://web.archive.org/web/20170827183549/http://read.navi-gaming.com/en/team_news/history_steam). _read.navi-gaming.com_
* DISCORD AND THE HARBORMEN GAMING COMMUNITY. Maya Anderson. 2019. https://mayajanae.com/wp-content/uploads/2020/01/Discord-and-the-Harbormen-Gaming-Community.pdf
* RAÚL ÁLVAREZ. https://www.xataka.com/aplicaciones/discord-asi-ha-sido-meteorico-ascenso-app-mensajeria-al-estrellato-gaming
* Artícle de la wikipedia sobre Discord https://en.wikipedia.org/wiki/Discord
* Ruth Sofia Contreras-Espinosa, Universitat de Vic. Jose Luis Eguia-Gomez, UPC.  Discord como herramienta de enseñanza en línea durante la pandemia de COVID-19. https://www.revistas.uneb.br/index.php/faeeba/article/view/13086/9522
* Ferran Adell. Remediación, multimedia e hibridación de los medios. http://multimedia.uoc.edu/blogs/fem/es/remediacio-multimedia-i-hibridacio-dels-mitjans/
*Juan Muñoz-Justicia. Conocimiento Abierto y Tecnología. http://juan.psicologiasocial.eu/conocimiento-y-tecnologia

----

**Llicències:**  Aquest repositori està creat sota llicència CC-BY-SA 4.0.
Imatge 1: Nens Jugant al Pong. Autor: Shadowgate. Llicència: CC-BY-2.0
Imatge 2: Logotip Steam. Autor: Valve. Llicència: CC-BY_SA 3.0
Imatge 3: Steam xat: Autor: Valve. Llicència: CC-BY-SA-3.0
Imatge 4: Imatge corporativa de Discord. wwww.discord.com
Imatge 5: Logo Twitch. Autor: Lucas YBT. Llicència: CC-BY-SA 4.0
Les imatges provenen de: https://commons.wikimedia.org/
